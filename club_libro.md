---
layout: page
title: AF-fine Reading
subtitle: club del libro dalle peculiari regole
---

# Presentazione
Un giorno ho avuto una visione. Ho visto un posto ove poter parlare di libri e leggerli insieme senza degenerare in due ore di discussione sul legame culturale Francia-Russia che sta dietro Guerra e Pace, ma semplicemente come hobby tranquillo, senza far pesare la cosa come un obbligo.

La mia idea è che si possa seguire un percorso comune con altri, non necessariamente leggendo ciascuno ogni volta le stesse cose, ma avendo perfetta libertà - cosa che secondo me è molto più affascinante e meno rompiscatole.

Ogni mese una certa frazione dei membri verrà invitata a suggerire dei libri da leggere. Non è necessario che ogni partecipante legga uno di questi, o che legga affatto. Si tratta di un invito e nulla di più. *La parola d'ordine è **<u>serenità</u>***. Terremo poi un banchetto mensile dove incontrarci.

E sì, potrei avere [uno script Python](https://github.com/PlasmaStark/Book-Club) per aiutarmi a gestire il tutto.

(post scriptum: *affine reading* è un gioco di parole tra gli anglicismi *fine reading*, "buona lettura", ed *affine*, termine matematico)

# Informazioni ed incontri

### Preludio
Volantini [per il polo scientifico](https://github.com/PlasmaStark/plasmastark.github.io/files/9716612/AFfine.reading.pdf) ed in seguito [polo umanistico](https://github.com/PlasmaStark/plasmastark.github.io/files/9716614/AFfine.reading.1.pdf).

### 05 ottobre 2022
Primo incontro ufficiale. Per calibrare il sistema del club e celebrare l'inizio delle attività, ogni arconte potrà proporre due libri. Sono stati scelti tre arconti. Stiamo verificando l'utilizzo del sito GoodReads per formare un gruppo interno: si veda la sezione *"contenuti extra"* qui sotto. Proposte del mese: 
- **L.T.** *Il Mondo Nuovo* (Aldous Huxley)
- **L.T.** *Unione Galattica - La Nascita* (Leonardo Tovaglia)
- **G.B.** *Questa è l'America* (Francesco Costa)
- **F.D.** *Il Fantasma di Canterville* (Oscar Wilde)
- **F.D.** *Le Otto Montagne* (Paolo Cognetti)

### 09 novembre 2022
Secondo incontro ufficiale.
- **F.G.** *La signora scompare* (Ethel Lina White)
- **F.G.** *La signora scompare* (Ethel Lina White)
- **L.** *Epopea di Gilgamesh* (??)
- **L.** *Il più grande uomo scimmia del pleistocene* (Roy Lewis)
- **A.K.** *I versi satanici* (Salman Rushdie)
- **A.K.** Qualsiasi libro di Bill Bryson

# Funzionamento

Ogni mese, un certo numero di persone verrà scelto a caso (solitamente un terzo o un mezzo dei partecipanti). Queste persone potranno proporre al gruppo un libro cadauna, ed è divertente chiamarle *arconti*. Sceglieranno il libro come segue:
- in piena libertà, ma consci che se dovessero scegliere un libro proibitivo ben pochi lo leggeranno
- (facoltativo) fornendo un breve commento al libro proposto, per spiegare al gruppo perché dovrebbero leggerlo
- seguendo un tema adeguato al mese, oppure senza tema alcuno, liberamente
- senza nessun obbligo, se dovessero desiderarlo è possibile rinunciare

Per i partecipanti non è obbligatorio leggere uno dei libri proposti - anche se ovviamente sarebbe più divertente. Non è addiritura obbligatorio leggere affatto. Verrà scelto collettivamente un incontro mensile ove trovarsi e decidere per il mese successivo.


# Dati extra

1. (**nome club**) Il nome è potenzialmente ancora in lavorazione.

2. (**GoodReads**) Stiamo testando la possibilità di utilizzare GoodReads per tenere traccia dei libri letti dai membri (ad esempio, [il mio profilo](https://www.goodreads.com/leonardus) ed [il gruppo del club](https://www.goodreads.com/group/show/1197349-affine-reading)). L'adesione è puramente facoltativa. Questo potrebbe incentivare la lettura sfruttando i classici meccanismi da social network, che in questo caso potrebbero fare del bene. Oltre a vendere i dati dei libri che abbiamo letto! 
Il sistema di recensioni e di traguardi lettura è affascinante.

3. (**valutazioni interne**) Stiamo testando l'idea di tenere una grossa lista dei libri proposti da ciascun partecipante, contenente valutazioni numeriche di chi ha letto il libro in questione. Ciò potrebbe migliorare l'esperienza. Sarebbe da evitare il farlo sfociare in una competizione.
