---
layout: page
title: Crociate Personali
subtitle: non riesco a stare fermo
---

Ho deciso che avere un database delle mie personali e casuali crociate fosse un'idea troppo divertente per non metterla in pratica. Ovviamente alcune crociate proseguono da ben prima della creazione di questa pagina, le aggiungerò gradualmente e quando (se) avrò voglia.

# A caccia di libri: Isaac Asimov, "Neanche gli Dèi"
<figure>
  <img src="https://user-images.githubusercontent.com/64229723/194760144-1a2fc30c-7157-46f9-87c9-01a22780fbd3.jpg" alt="asimov" class="center" width="300"/>
  <figcaption><center><em>immagine del libro formato epub, Mondadori (2021)</em></center></figcaption>
</figure>
Unico libro di Asimov che parli di alieni, con una trama non male. Vorrei cercare una edizione vintage  pur accontentandomi in realtà di una qualunque altra versione. 
Ho sbattuto mio malgrado sulla sua introvabilità: blog e siti internet non parlano di altro. La casa editrice Mondadori non sembra volermi aiutare, dato che in trent'anni l'unica edizione nuova uscita è un e-book.

Inutile dire che questo non potrà fermarmi. Mercatini dei libri usati e librai saranno preziosi alleati. 

Vi lascio con la sinossi della trama, sperando che in futuro avrò tra le mani ben più di questa semplice introduzione.

<block>
  <center><em>
  "Il ritrovamento, in un laboratorio, di una sostanza che, secondo le nostre leggi fisiche, non può esistere, porta un gruppo di scienziati a entrare in contatto con una razza misteriosa ed evolutissima che abita in una realtà parallela alla nostra. La scoperta provoca in breve una vera e propria rivoluzione nella scienza. Grazie alla collaborazione tra i due universi i terrestri riescono a impadronirsi di una fonte di energia apparentemente inesauribile. Ma chi sono veramente gli esseri misteriosi che si presentano come portatori di benessere? Se sono veramente degli dèi benevoli come mai dall'altra parte iniziano ad arrivare enigmatici segnali di pericolo? Un avvincente mistery cosmico nel quale Asimov, per la prima volta, si cimenta con la rappresentazione di creature extraterrestri."
  </em></center>
 </block>



### 28 settembre 2022
La ricerca ha inizio. Ignaro di tutto, penso di poter trovare facilmente una versione vintage.

### 4 ottobre 2022
Ho scoperto che non è facile trovarlo. Il libro è su Ebay, ma preferirei una caccia più personale (e con sovrapprezzo minore). Resta comunque un'ottima possibilità in caso di fallimento. Sottolineo la presenza di una edizione inglese, ma per questo libro ne preferirei una in italiano.

### 9 ottobre 2022
Oggi ho visitato la libreria Giunti e non hanno notizie da nessuno dei fornitori. Presto indagherò ulteriormente, ed ho già qualche idea.

### 10 ottobre 2022
Nessuna novità dalla Mondadori, completamente fuori catalogo, ma ho acquisito la posizione di una nuova e mistica libreria.

### 13 ottobre 2022
Molti negozi di libri usati non hanno notizie del libro. Ne ho ancora altri da visitare. Presto tutti i librai della città mi riconosceranno.

### 15 ottobre 2022
Ho visitato tutta la dozzina di librerie del centro. Nessuna lo ha. Mi vedo costretto ad utilizzare i mezzi pesanti: [arretrati dei periodici Mondadori](https://arretrati.mondadori.it/privati/fascicolo-n-20210222-di-urania-collezione.html).

### 17 ottobre 2022
Il libro cartaceo era in allegato al periodico Urania Collezione (numero 222 di luglio 2021). Purtroppo il servizio arretrati mi ha confermato che sono totalmente esauriti. La Mondadori ha i diritti per Asimov in Italia, eppure non li usa. Affascinante. 

### 18 ottobre 2022
Giusto ieri mi sono arreso ed ho ordinato una versione inglese. Ironicamente, è arrivata in meno di 24h. Purtroppo è di fattura poco soddisfacente, ma credo che per ora dovrò accontentarmi. Devo arrendermi al poco interesse della Mondadori.

<block>
  <center><em>
  Stato crociata: vittoria di Pirro
  </em></center>
 </block>

### 14 aprile 2023
Da Febbraio ad ora ho letto i cicli di Asimov: ciclo dell'impero, ciclo della fondazione. Ne manca uno, giusto? Dov'è il ciclo dei robot? La Mondadori ha detto nel 2020 che l'avrebbe pubblicato ed ha mostrato la grafica [(link)](https://www.facebook.com/oscarmondadorivault/posts/lettori-di-asimov-per-celebrare-il-centenario-della-nascita-dellimmenso-isaac-as/2694808057412598/?locale=it_IT). Dov'è ora il ciclo dei robot?

### 19 aprile 2023
I libri del ciclo dei robot non esistono, l'ultima versione è irreperibile e di diversi lustri fa. La Mondadori pubblica di tutto ed ha pure ripubblicato Asimov: quasi tutto di lui, anche libri minori, ma non il ciclo dei robot. 

Ho deciso di **dichiarare un embargo generale** su tutti i prodotti della Mondadori: non ne comprerò altri fino a quando non vedrò il ciclo dei robot nella mia libreria. Ho abbastanza libri in arretrato per potermelo permettere.

<block>
  <center><em>
  Stato crociata: empasse
  </em></center>
 </block>



