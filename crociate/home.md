---
layout: page
title: Crociate Personali
subtitle: non riesco a stare fermo
---

Ho deciso che avere un database delle mie personalissime e casualissime crociate era un'idea troppo divertente per non metterla in pratica. Ovviamente alcune crociate proseguono da ben prima della creazione di questa pagina, le aggiungerò gradualmente e quando avrò voglia.

# A caccia di libri: Isaac Asimov, "Neanche gli Dèi"
<figure>
  <img src="https://user-images.githubusercontent.com/64229723/194760144-1a2fc30c-7157-46f9-87c9-01a22780fbd3.jpg" alt="asimov" class="center" width="300"/>
  <figcaption><center><em>immagine del libro formato epub, Mondadori (2021)</em></center></figcaption>
</figure>
Unico libro di Asimov che parli di alieni, con una trama non male. Vorrei cercare una edizione vintage  pur accontentandomi in realtà di una qualunque altra versione. 
Ho sbattuto mio malgrado sulla sua introvabilità: blog e siti internet non parlano di altro. La casa editrice Mondadori non sembra volermi aiutare, dato che in trent'anni l'unica edizione nuova uscita è un e-book.

Inutile dire che questo non potrà fermarmi. Vi lascio con la sinossi della trama, sperando che in futuro avrò tra le mani ben più di questa semplice introduzione.

<center><em>
  "Il ritrovamento, in un laboratorio, di una sostanza che, secondo le nostre leggi fisiche, non può esistere, porta un gruppo di scienziati a entrare in contatto con una razza misteriosa ed evolutissima che abita in una realtà parallela alla nostra. La scoperta provoca in breve una vera e propria rivoluzione nella scienza. Grazie alla collaborazione tra i due universi i terrestri riescono a impadronirsi di una fonte di energia apparentemente inesauribile. Ma chi sono veramente gli esseri misteriosi che si presentano come portatori di benessere? Se sono veramente degli dèi benevoli come mai dall'altra parte iniziano ad arrivare enigmatici segnali di pericolo? Un avvincente mistery cosmico nel quale Asimov, per la prima volta, si cimenta con la rappresentazione di creature extraterrestri."
  </center></em>

### 9 ottobre 2022
Devo pur inserire da qualche parte le strade percorse prima di creare questa pagina, e penso che questo punto sia il luogo che cerco.
Il libro è disponibile su Ebay, ma preferirei una caccia più personale (e con sovrapprezzo minore). Resta comunque un'ottima possibilità su cui tornare in caso di fallimento. Sottolineo anche la presenza di una edizione inglese, ma per questo libro preferirei una edizione in italiano.

Oggi ho visitato la libreria Giunti e non hanno notizie da nessuno dei fornitori. Presto indagherò ulteriormente, ed ho già qualche idea.


