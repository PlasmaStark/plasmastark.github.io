---
layout: post
title: Progetto Gioco Matematico
subtitle: comunicazione tramite giochi da tavolo, università, alternanza scuola-lavoro
gh-repo: PlasmaStark
gh-badge: [follow]
tags: [divulgativo, presentazione, giochi]
comments: true
---

Questo è il racconto di come io un certo giorno abbia dormito particolarmente bene.

Dopo aver studiato la dose quotidiana del testo del buon Carrada _"comunicare la scienza"_ per il corso del professor [Marco Andreatta](https://andreatta.maths.unitn.it/), ero a letto pronto ad incontrare Morfeo. Non ricordo cosa avessi mangiato quella sera, ma probabilmente deve essere la soluzione a gran parte dei problemi che affliggono il genere umano. Quella sera, infatti, ho avuto l'idea per il progetto richiesto dal corso: un gioco per spiegare come lavora un matematico.

Dopotutto si tratta di una cosa misteriosa, perché matematica non è solo insegnamento, anche se così può apparire se non vi si è dentro. La questione mi sembrava particolarmente affascinante: è mai possibile che sia così difficile da comunicare?

![locandina](){: .mx-auto.d-block :}

## Il progetto

 
Si tratta di un breve ma affascinante viaggio nella collezione di modelli matematici della Biblioteca Speciale di Matematica "Giuseppe Peano" dell'Università di Torino, in parallelo all'articolo di Giorgio Ferrarese e Franco Palladino. Ho provato ad estrarre alcuni concetti non necessariamente riservati agli "addetti ai lavori" ed a presentarli, in una esposizione rivolta sia ai matematici che ai più estranei. Necessariamente in alcuni momenti si parlerà in termini strettamente matematici, ma prometto che saranno pochi! D'altronde, nel corso della presentazione studieremo la necessità del formalismo matematico... serve davvero?
 
Dopo un'introduzione storica, ci concentreremo su alcuni modelli e cosa li rende tanto interessanti - sia dal punto di vista matematico che non. Molte immagini sono cortesia del bell'articolo di Ferrarese e Palladino, o del sito della collezione; ho disegnato i modelli 3D sfruttando il software gratuito [Surfer](https://imaginary.org/program/surfer).


## Presentazione
 
Non avendo ancora svolto la presentazione, il materiale non è nella sua versione definitiva. Ad esempio le slides verranno tagliate per stare nei tempi. 

PDF: [Le_forme_della_matematica.pdf](https://github.com/PlasmaStark/plasmastark.github.io/files/6408456/Le_forme_della_matematica.1.pdf)


Slides: [FdM_slides.pdf](https://github.com/PlasmaStark/plasmastark.github.io/files/6448473/Le_forme_della_matematica__slides.pdf)



## Un assaggio...

Questa è la *superficie diagonale di Clebsch*, una cubica; il modello in 3D è stato realizzato tramite Surfer. La sua forma simmetrica ed elegante, unitamente alla rilevanza storica, la rende forse il modello più intrigante della collezione.

<img src="https://user-images.githubusercontent.com/64229723/115791735-42d5e480-a3c9-11eb-8ddb-5407ec2afc87.png" width="400" class="center">

 Segue il vero modello in gesso della *superficie diagonale di Clebsch*, dalla collezione dell'Università di Torino. Possiamo subito notare la limitatezza del mezzo 
 concreto rispetto al mezzo digitale, ma poter vedere e toccare un modello reale è un'esperienza unica... per ora!

![ClebschModel](https://user-images.githubusercontent.com/64229723/115791828-6d27a200-a3c9-11eb-9f85-4c09dfdb7c97.PNG){: .mx-auto.d-block :}

 
 
 
## Crediti

 Tutti i crediti dovuti si trovano in bibliografia, le immagini sono utilizzate a scopo didattico ed illustrativo.
 
 Ringrazio Giulia Scarcia dell'Università di Torino per molti materiali ed informazioni che ho utilizzato.
