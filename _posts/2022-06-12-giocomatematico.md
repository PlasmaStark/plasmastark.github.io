---
layout: post
title: Millennium & Progetto Gioco Matematico
subtitle: comunicazione tramite giochi da tavolo, università, alternanza scuola-lavoro
gh-repo: PlasmaStark
gh-badge: [follow]
tags: [divulgativo, presentazione, giochi]
comments: true
---

Questo è il racconto di come io un certo giorno abbia dormito particolarmente bene.

Dopo aver studiato la dose quotidiana del testo del buon Carrada _"comunicare la scienza"_ per il corso del professor [Marco Andreatta](https://andreatta.maths.unitn.it/), ero a letto pronto ad incontrare Morfeo. Non ricordo cosa avessi mangiato quella sera, ma probabilmente deve essere la soluzione a gran parte dei problemi che affliggono il genere umano. Quella sera, infatti, ho avuto l'idea per il progetto richiesto dal corso: un gioco per spiegare come lavora un matematico.

Dopotutto si tratta di una cosa misteriosa, perché matematica non è solo insegnamento, anche se così può apparire se non vi si è dentro. La questione mi sembrava particolarmente affascinante: è mai possibile che sia così difficile da comunicare?



## Millennium


L'idea del gioco era apparentemente semplice: un gioco di carte in cui i giocatori avrebbero dovuto costruire una strada fatta di "teoremi" e "definizioni" (solo di nome, senza entrare nello specifico!) per arrivare a raggiungere un Problema del Millennio. 

Ovviamente ambiziosa e da raffinare, molto, ma poteva funzionare. 


Nel corso del lockdown era difficile persino testare il gioco su alcune cavie per raccogliere dati. Il risultato finale è stato interessante, ma ancora molto migliorabile.


## Il progetto prende vita


Dopo aver consegnato un report sul gioco e mentre aspettavo in corridoio per un altro esame, ho incontrato il professor Andreatta. Da lì la notizia che sarei stato contattato per potenzialmente produrre il gioco che avevo presentato: alcuni dottorandi del MatPopLab, laboratorio di popolarizzazione della matematica, avevano intravisto qualcosa.

Il resto, come si suol dire, è storia. Una storia raccontata in parte nel [web magazine dell'università di Trento](https://webmagazine.unitn.it/news/biblioteca/109757/matematica-in-gioco).

Sarebbe bello dire altro, ma per ora devo studiare Algebraic Cryptography quindi taglierò corto. Dopo mesi di lavoro da parte del laboratorio PopMat, del FabLab UniTN, di studenti dell'alternanza scuola-lavoro e (non in primis) mio, Millennium è stato realizzato insieme ad un'altra mezza manciata di giochi presentati al professor Andreatta. Come potete vedere dalle immagini in allegato alla pagina, abbiamo assistito a straordinarie presentazioni da parte di esperti nella comunicazione scientifica e creazione di giochi ed enigmi.

<figure>
  <img src="https://user-images.githubusercontent.com/64229723/193774581-7b2890f7-2749-4bca-88d6-e0d3a4eed5cf.jpg" alt="poster" class="center" width="400"/>
  <figcaption><center><em>incontro con Dario De Toffoli</em></center></figcaption>
</figure>

Vi allego il [regolamento finale del gioco](https://docs.google.com/document/d/1uAApPTy7fUEKRG6HggLM51bzQ1nh3CLX07CUpisWsxI/edit): potete notare come sia *totalmente* diverso dall'idea originale - il che non è affatto un male.



## La presentazione ufficiale


Dopo quasi un anno di lavoro, il progetto è terminato con una presentazione pubblica di diverse ore. Inutile dire che senza il contributo di tutti non saremmo mai arrivati qui, ed è stato un traguardo straordinario.

<figure>
  <img src="https://user-images.githubusercontent.com/64229723/193773868-92a1957e-e160-4af4-b438-5c2b01cd03fd.jpg" alt="poster2" class="center" width="400"/>
  <figcaption><center><em>locandina della presentazione ufficiale, ove abbiamo avuto l'onore di pranzare e conversare con personalità del calibro di Giorgio Bolondi e Giorgio Dendi</em></center></figcaption>
</figure>




Concludo senza una conclusione: pare, infatti, che la storia di questo progetto non sia ancora finita. D'altronde, la Maker Faire è dietro l'angolo.

L'unica cosa certa è che devo assolutamente ricordare cosa avessi mangiato quella sera.


## Fatti curiosi sulla scrittura di questo testo

Ho avuto molti problemi a caricare i file. Apparentemente a GitHub non piaceva il fatto che avessi una estensione browser per bloccare i trackers. Se siete arrivati fino qui vi invito a girovagare per il [sito di Dario De Toffoli](https://www.studiogiochi.com/2022/02/dario-de-toffoli-per-luniversita-di-trento/) e del [PopMat laboratory dell'Università di Trento](https://www.maths.unitn.it/260/laboratorio-di-comunicazione-storia-e-filosofia-della-matematica).





